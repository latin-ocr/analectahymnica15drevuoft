-212—

3. Gaude, Johanncs vocitatus,

Aquila praefiguratus
Ezechielis visibus,

Prophetias es effatus

Et apostolus dotatus,
Evangelista coelitus.

. Gaude, Johannes, vox clamantis
Et lucerna perlustrantis
Veri luce numinis,
Patris vocem audis fantis,
Lavas corpus conregnantis
Unda visu flaminis

. Gaude, J ohannes, verbum vocis,
Eructabas multis locis,

Quod verbum caro factum est,
Patrem audis videns natum
Corruscantem transfiguratum,

Monte Thabor hoc actum est.

. Gaude, J ohannes, nepos Christi,
Amicus ejus adfuisti
Agnum monstrans digito,
Ipsum multum dilexisti,
ln deserto praedixisti,
Advenit prope saeculo.

. Gaude, Johannes, nepos Christi,
Christi care, tu vidisti
Agnum Sion speculo,
Praedilectus tu fuisti,
Apocalypsim post scripsisti
Pathmos in exsilio.

8. Gaude, Johannes, castitatis

Exemplarque virginitatis,
Praedicans poenitentiam

Et salutem, baptizatis

Pharisaeis reprobatis
Affirmans indulgentiam.

. Gaude, JohanneS, Dei matris

Custos nutu deitatis,
Virgo per excellentiam3

Tu per verba veritatis

Haereticorum pravitatis
Superasti nequitiam.

. Gaude, martyr, cujus lumen

Venit limbo quasi numen
Redemptorem nuntians,

Bone martyr, vates, virgo,

Morituro, quando pirgo,
Sis reconciliatio.

. Gaude, martyr sanctitatis,

Avis, virgo puritatis,
Vas ferventis olei
Te non laedit, Christi sacrista,
Nos conserves cum baptista,
Valete, sancti gemini.

. Vale, maJ'or hominum,

Ora pro nobis Dominum,
Johannes o baptista3

Vale, qui prae ceteris

A Christo plus diligeris,
Johannes evangelista.

Orat. ms. saec. 15. Cod. Collegii SS. Trinit. Oxonien. 13.

189. Dc s. Johanne Evangelista.

. Contemplator trinitatis,
Speculum virginitatis,
Johannes apostole,
Protege me supplicantem,
Serva tibi famulantem,
Excelse coelicole;
Funde preces, flecte Deum,
Ut illustret pectus meum,
Ad te mentem erigo,
Ut sim salvus tuo dono,
Totam in te spem repono,
Tc patronum eligo.

2. Virgo Dei es electus

Et prae ceteris dilectus,
Gemma pudicitiae,
Vagos stringe cogitatus,
Ut sit salvus in me status
Dei continentiae,
Sensus firma fluctuantes,
Hostes fuga conturbantes,
Reprime daemonia,
Doma mentem, iram frena,
Confer pacem, cor serena,
Aufer adversantia.

