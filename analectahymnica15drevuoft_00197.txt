—194-

5. Salve, vas suavitatis,
Bernharde mellifluo,
Es in scriptis dulcis satis,
Vincis mel dulcedine,
Te qui legit, experitur,
Sc gustasse suavia,
Sensus ejus aperitur,
Et exsultant viscera.

6. Pietate redimitus
Es virtutum scrInium,
Naufraganti pandis litus,
Iter praebens regium,
Durus corporis castigator
Subdens hoc spiritui,
Disciplinae es amator
Nihil ferens vitii.

7. Curam geris pastoralem

Multis cum laboribus,

Verbis, factis efficacem
Reddis te in omnibus,

Es lucrator animarum,
Multos mundo subtrahis,

Ad salutem tendens harum
Dei verbo reficis

8. Tu fidelis pastor eras
Ovem portans humeris,
Temetipsum impendebas
Obvians periculis3
O pater, sub te vivere
Tutum valde fuerat,
Nam, qui decessit, libere

Goelum mox conscenderat.

9. Gaude, pater gloriose,

Dei fultus gratia,

Nam virtutes copiosae
Facis et prodigia,

Nardum tuum fundis late,
Bonus odor saeculi,

Totus flagrans caritate
Dei atque proximi.

10. Ad odorem tantae nardi
Confluebant populi,

Caeci, surdi, muti, claudi
Atque daemoniaci,

Per te, pater, hi curantur
Laetique abierant,

Deum laudant ct mirantur
De his, quae audierant.

11. Quocunque loco veneraS‚
Opem quisque flagitat,
Miranda, quae patraveras,
Quis effari valeat?
Morbos sanas, desperatos
Simulque freneticos,
Discordantes facis gratos
Persequens haereticos.

12. Columna tu ecclesiae,

Contra graves impetus

Subveniens angustiae,
Gaudet omnis populus,

Ordo Cisterciensium
Gaudet tuis meritis,

Cunctorumque claustralium
Vota nunquam despicis.

13. Vale, pater venerande,

Mundum istum deserens,

Plenus manens omni laude,
Pondus carnis exuens,

Sicut nardus fragrat late,
Mundum hunc repleveras

Et ad Deum, pater alme,
Semper anhelaveraS.

14. Vitae tuae complens cursum

Es adeptus gloriam,

Conscendisti montem sursum
Ad plenam scientiam,

De mundo isto sterili,
Qui plenus est moerore,

Ad Deum fructu fertili
Conscendis cum honore.

15. Profecto nunc potentior
intrans in potentias,
Ad impetrandum gratior,
Quam in terris fueras,
Te a mundo hoc sublatum
Plangunt omnes populi.
Et ad coelos te translato
Jucundantur angeli.

