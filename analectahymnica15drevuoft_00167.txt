30.

31.

32.

33.

34.

35.

-164—

Praesul par apostolis,
o sancte Martine,
Ad Deum et homines
viae sequax binae,

Cui non nocuerant
infestantes minae,
Roga Deum, salvet nos

a lapsu ruinae.

Nicolae pontifex,
qui tres liberasti
De mortis angustia
et tres maritasti
Inconsultas virgines,
preces summo plasti
Funde, quod ab ore nos
servet, lacus vasti,

Benedicte nobilis,
monachorum lumen,
Qui compescens Satanam
carnis per legumen

Asperum, oraveras
trinitatis numen,

Roga Deum, et nos non
comprimat alumen.

O confessor nobilis,
pontifex Edmunde,
Pro Christi ecclesia
perferens abunde
Damnum et exsilium,
preces Deo funde,
Ne morti post obitum
tradamur secundae.

sequax castimoniae,
sancte praesul Hugo,

Quem non inquinaverat
titilans lanugo,

Fae, quod nostra rasa sit
criminis ferrugo,

Ne post mortem animam
corrodat aerugO.

Recusantes terrea
sancti confessores,

Contemplantes coelica
earnis contemptores,

36.

37.

38.

39.

40.

Facite, quod conterat
nostros subversores

Christus, qui nos redimens
sustulit dolores.

Ο vos, sancti monachi,
laudibus adstantes,
Pro nobis et ceteris
vota Deo dantes,
Per vestra suffragia
sitis nos salvantes,
Ne hoc mari fluido
simus naufragantes.

Ο fugaces hominum
mites eremitae,
Habitantes eremum,
ut sepulta lite
Toti sitis compotes
contemplantis vitae,
Per vos hostis careat
nostra Sunamite.

Contemplatrix coelicae
vitae Magdalena,
Laudanda peccantibus

dulci cum camoena,
Ubi sonant organa,

cantat philomena,
Per te nos suscipiat

Christus ad amoena.

Quae vicisti rhetores
quaestione mota,

Katharina, ferrea
quam torquebat rota,

Pro nobis supplicibus
Christo funde vota,

Ut sit a tortoribus
anima semota.

Virgo fide stabilis,
Sancta Margareta,
Hostem spernens invidum,
virtute repleta,
Rogita elementiam,
cujus non est meta,
Ut iniqui judicis
salvet nos a theta.

