23.

24.

25.

26.

27.

28.

29.

30.

,-70.-.

Salve, rubo figurata,

Sacri flatus fecundata,
Non usta succendio,

Quam illaesam conservavit,

Quam nec ulla violavit
Carnis aestuatio.

Salve, coelum nube carenS,

Panis coeli sacra parens
Vitae stillicidium,

Fluens, quando protulisti

Verum manna, corpus Christi,
Ad esum fidelium,

Salve, coelo mons vicine,
Quem vel nunquam vel non sine
Poena tangit bestia,
In quo legem caritatis
Et totius bonitatis
Diva dedit gratia.

Salve, felicis figmenti
Arca novi testamenti,
Arca novi foederis,
Per quam servus herae datur
Et factori foederatur
Pace data posteris,

Salve, virga, quam direxit
Fides recta, spes erexit,
Inflammavit caritas3
Flore vernans, fructu grata,
Cujus Christum illibata
Protulit integritas

Salve, sponsa verbi Dei,
Quam Jahel, Haber Cinaei
Conqu, signat congrue,
Nam dum anguem constrivisti,
sisaram interemisti
Superatum strenue.

Salve, Gedeonis vellus,

Quo madente sicca tellus
Florem vitae recipit,

Flos est Christus, tellus arens

Mens amore Christi carens,
Sed hunc per te percipit.

Salve, vera Sunamitis,
Virgo super omnes mitis,
Pulchra prae virginibus,

31.

32.

33.

34.

35.

36.

37.

Quae in membris frigescentem
Christum reddis calescentem
Tuis in amplexibus.

Salve, templum Salomonis,
Domus exauditionis,
Regis regum regia,
Fide firmiter fundata,
Spe conscendes, consummata
Caritatis copia.

Salve, sacer thronus Christi,
Quae sola digna fuisti
Sessorem suscipere,
Candens ebur castitatis,
Micans auro caritatis,
Miro vernans opere.

Salve, Sion sublimata,

Hierusalem urbs beata,
Verae pacis civitas3

Sion, de qua lex exivit,

Urbs, de qua verbi prodivit
Calciata deitas.

Salve, sacra parens Christi.

Quem dum virgo peperisti,
Juxta vaticinium

Factus est nobiscum Deus,

Quem dum repellit Judaeus,
Fit propinquus gentium.

Salve, virens virga Jesse,

Quam frequenter et expresse
Signant vaticiniaÍ¾

De qua florum fios exivit,

Quem decenter redimivit
septiformis gratia.

Salve, petra firmitatis

In deserto vanitatis
Constans et immobilis,

De qua missus est salvator,

Coeli, terrae dominator,
Sed ut agnus humilis.

Salve, terra Deo grata,
Quae de supernis rorata
Deitatis pluvia
Germinasti salvatorem,
Nova terra novum florem
Renovantem omnia.

