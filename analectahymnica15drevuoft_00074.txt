38.

39.

40.

41.

42.

43.

44.

45.

„71-

Salve, nubes claritatis,

Exsors nostrae gravitatis⁷
Lenis et lucifera,

Quam scandens Christusintravit

Mundum, in quo condemnavit
Tenebrarum opera.

Salve, virtute sublimis
Abies myrteque nimis
Temperans et humilis,
Quae pro prima peccatrice
Conscendisti de radice
Stirpis non ignobilis.

Salve, mater novitatis,
Renovatrix vetustatis
Nil vetustum sapienS,
Quae virum circumdedisti,
Christum alvo dum gessisti,
Virgo virum nesciens.

Salve, porta principalis,
Aditus orientalis,
Porta soli pervia
Principi‚ per quam intravit
Templum, quod et illustravit
Pietatis gratia.

Salve, mons, de quo praecisus
Lapis, per quem est elisus,
Quem signat iconia;
In immensum montem crevit
Et totam terram replevit
Majestatis gloria.
Salve, decor virginalis,
Virgo vere pars australis
Et mons fructu fertilis,
De quo venit ad nos Deus,
Factus sed ut homo reus
Forma servi similis.

Salve, mulier formosa,
Cui Judith sat famosa
Alludit victoria,
Per quam Satan suffocatur,
Et gens tua liberatur
De mortis angustia.

Salve, cujus castitatis
Sinu comprehendi gratis
Voluit rhinoceros,

47.

48.

49.

50.

52.

Cujus unica majestas,
Cujus discreta potestas
Spoliavit inferos.

. Salve, summam quae sophiam,

Patri Thobiae Thobiam
Genuisti filium,

Anna recte nominata,

Quae sic donis es ditata
Gratiarum omnium.

Salve, sol serenitate
Nitens, fervens caritate,
In quo tabernaculum
Suum Christus collocavit,
Quando suum visitavit
Pugnaturus populum.

Salve, conclavis amoena,

Quia sacro flatu plena,
Quam salvator subiit

Et hinc sibi desponsata

Carne jam deificata
Tanquam sponsus prodiit.

Salve, coelum, coelibatum

Semper servans, praeparatum
Dei habitaculum,

De quo clementer respexit

Et factus prope respexit
Universum populum.

Salve, regina coelorum
Dextrae regis angelorum
Adsistens in gloria
In vest-itu deaurato
virtutumque variato
Plena confluentia.

. Salve, summi regis nata,

Aure cujus inclinata
Per obedientiam
Te cupivit ad decorem
Rex, oblitam mundi florem
Et gentis stultitiam.

Salve, virgo, cujus vultum
Dignum tibi dantes cultum
Deprecantur divites,
Vere siquidem ditantur
Nec de plebe reputantur
Tuae laudis milites.

