—93—

70. Dc Gaudiis BlisV.

. Gaude, virgo Dei mater,
ab angelo salutata,
Gaude, sentiens infantem,
virgo verbo gravidata.

. Gaude, gaudens in montibus
Elisabet visitando,

Gaude, virgo salvatorem,
sine poena pan'endo.

. Gaude, pastores intuens
natum tuum adorantes,

Gaude magos inspiciens
trina dona offerentes.

. Gaude, cum justus Simeon
prophetavit de filio,

Gaude, quando regressa es
de Aegypti exsilio.

5. Gaude, cum inter ‚ludaeos

templi reperis filium,

Gaude cernens aquam vino

mutantem ad convivium.

6. Gaude, cum sanat languidos

mortuosque resuscitat

Et quinque mille hominum

expensis escis visitat.

7. Gaude, quando vides eum

a mortuis resurgere,

Gaude, cum vidisti natum

ad coelos ascendere,

8. Gaude, quando discipulis

sanctum transmisit spiritum,

Gaude, secum stans in coelis

habens coronae meritum.

9. Virgo, regina coelorum,
tanta possidens gaudia,

Fac tuorum gaudiorum
nos consortes in gloria.

BreV. ms. Fiscamiense saec. 14. Cod. Rotomagen. 206.

71. De Gaudiis BMV.

. Gaude, virgo, de gaudio,
Quod habebas plenissimo,
Cum primo Deum cerneres
Et hunc velut in speculo
Auctorem, qui a saeculo
Elegit te, agnosceres.
. Gaude, virgo, de gaudio,
Quod habebas plenissimo,
Cum te Deus susciperet
Amplexando tenerrime,
Salutando dulcissime
Et Ave tibi diceret.

. Gaude, virgo dc gaudio,
Quod habebas in osculo,
Quod tibi dedit trinitas,
In quo suae dulcedinis
Gustu tu sic infunderis,
Ut coelum terram repleas.

4. Gaude, virgo de gaudio,

Quod habebas plenissimo,
Cum divino succenderis

Sic amore plenissime,

Quantum fuit possibile,
Ut et sanctos ignieriS.

. Gaude, virgo, de gaudio,

Quod habebas plenissimo,
Dei splendor cum penetrat

Te clarissimo lumine,

Quo coelum lucet splendide
Et justorum plebs jubilat.

. Per haec virgo tripudia,

Quae tunc tua praecordia
Susceperunt cum jubilo,
Deum teque da gnaviter
Collaudare perenniter
Nos in futuro saeculo.

Orat. ms. Tegminum saec. 15. clm. Monacen. 20001.

