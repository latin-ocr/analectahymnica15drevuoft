36.

37.

38.

39.

40.

41.

â€”119-

De Jacob nam oritura
Nova stella praedicitur,
Ex Israel nascitura
Virga uobis ostenditur,
Per quam Moab percutitur3
Te praesignat haec figura,
De qua virga producitur
Christus mirante natura.

Ista stella clarissima,
Quam non violat radius,
Luce nitens purissima,
Crystallo fulgens clariuS,
Te significat verius,
Virgo semper castissima,
Quam non violat filius
Nascens ex te, purissima.

consurgens virga florida
Ex Israel, prophetice
Promissa, virgo nitida,
Diceris virga mystice,
Egrederis de radice
Jesse, potens et valida,
Florem profers mirifice
Virgo materque gaudia.

Tu es virgo, tu es stella,
Tu es gratiae fluvius,

Deitatis munda cella,
Genitrix, cujus filius

Flos dicitur et radius
Caritatis fundens mella,

Coelo lucens superius,
Mundum servans a procella.

Ave, virgo, fertilior
Universis arboribus,
Ave, stella, fulgidior
Universis sideribus,
Factis, dictis, operibus
Universis praestantior
Creaturis, hominibus
Custos et quies tutior.

Tu Gedeonis rorida
Concha coelestis diceris,

Rore manens et florida
Lana compressa velleris,

42.

43.

44.

45.

46.

Divini dono muneris

Tu semper manens madida,
Solatium das miseris,

Sed terra manet arida.

Verus coelestis luminis
Tuam concham munditiae
Ros replevit, dum numinis
Sacri munere gratiae
Plena solis justitiae
Mater Dei et hominis
Fis, flore pudicitiae
Vernaus matris et virginis.

Implevit domum Domini
Superni regis gloria
Suo sacrata nomini
Salomonis industria,
Dum te superna gratia
Gabrielis affamini
Faventem, virgo Maria,
Replet dicatam numini.

Notat hic Dei filium
Salomon, rex pacifixus,
Qui feeit thronum regium,
Ut hic artifex coelicus
Et nuntius angelicus
Praeparavit hospitium,
Nostrae salutis pisticus
Verna deferens gaudium.

Maria, mater gratiae,

Mater et fons bonitatis,
Mater misericordiae,

Fons et fomes pietatis,
Triclinium deitatis,

Mater solis justitiae,
Perpetuae claritatis

Confers lumen et gratiae.

Uxor Nabal cum Davide
Pacem datis muneribus,
Nabal reformat solide
Benignissimis precibus,
Licet, Nabal sermonibus
Dictis factisque stolide
Meruisset doloribus
Vitam finire turbide.

