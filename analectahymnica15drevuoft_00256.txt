*253—

35. Nequam sunt religiosi
Multi sine foedere,
Multi literis ventosi
Sine legis opere
Et multi, qui sunt exosi,
Volunt pie vivere.

36. Omnes, quaesuasunt‚ quaerunt,
Non ea, quae Domini,
Omnes vota contulerunt
Tam carni quam sanguini,
Omnes in his exarserunt
Clericorum animi.

37. Principes nimis elati
Minus sunt pacifici,
Dedit-i cupiditati,
In dando parvifici,
Non intendunt aequitati
Principes tyrannici.
38. Quo iverunt margaritae
De locis Aegypticis,
Viri sanctissimae vitae
De mille coenobiis,
Cessarunt anachoritae
Non relictis filiis.

39. Religio viduata
Talium solatio,
Nimis est refrigerata
Ab orandi studio,
Ad mundi mores laxata
Multis est fastidio.

40. Sanetus, sanctus, sanctus Deus,
Meas vide lacrimas,
Deficit spiritus meus,
Mori cernens animas,
Infelix gaudet Judaeus
Videns tot res pessimas.

41. Tutor pie pupillorum,
Segregatos congrega,
Ovile orthodoxorum
Truncatum redintegra,
Seminatores errorum
Ab electis segrega.

42. Unum da cor in credendo
Christum invocantibus,
Unum os in confitendo
Exclusis erroribus,
Animam in diligendo
Una cum operibus.

43. Xristianis pacem praesta,
Cuncta tolle schismata,
Sana vulnera funesta,
Deauge charismata,
Jucunda largire festa
Et ,iucunda sabbata.
44. Zyma purga vitiorum,
Da virtutum azyma,
Statum meum fac decorum
Data praebens opt-ima,
Fontem ostende bonorum,
Quo fruatur anima.

Cod. carnoten. 341. saec. 14. — 14, 2 dissim'tur. — 24, 1 Bethel. —

30, 2 haec sie.

226. De vero amore.

1. Amor sponte cor afficit
Et spontaneum efficit,
Nulla cupit praemia,
Amori non est angulus,
Amori simplex oculus,
Nulla habet propria.

2. Amor non est in timore,

Timor non est in amore,
Sunt enim contraria,
Amor lex est filiorum,

Timor vero lex servorum,
Magna est distantia.

3. O quanta est vis amoris,
Quae exclusa vi timoris
Servum facit liberum,
De nocente innocentem,
De mortuo dat viventem
Et de sene puerum.

4. Amor metu non frangitur,
Nullo pudore flectitur
Nec curat dominium3
Amor amat concordiam,
Veritatem, justitiam,
spiritale gaudium.

