34.

35.

36.

37.

35.

39.

„32-

Sono, nutu et per signa
Pei-petravi noxia,

Magna nimis et maligna
Commisi flagitia,

Quae narratu sunt indigna,
Numerata nimia.

Peccans in spe provocavi
Te ad iracundiam,

Nunquam tamen desperavi
Nec despero, quoniam

Nomen tuum non negavi
Nec misericordiam.

O spes mea, Jesu bone,
Fons misericordiae,

Adsis mihi in agone
Instantis angustiae,

Da solamen et depone
Nubem diffidentiae.

Fili Dei, Jesu pie,
Deus, qui fecisti me,

Fili virginis Mariae,
Homo redemisti me,

Geminae gigas usiae,
Salvator, exaudi me.

Verbi tui dulcis oris
Memento, quod dixeris:

Nolo mortem peccatoris,
Sed ut viam sceleris

Derelinquat, et erroris
Obliviscar veteris.

Me, creator, convertentem
Miserator suscipe,

Me, redemptor, poenitentem
Ignoscendo eripe,

Me, salvator, confitentem
A peccatis eripe.

Qui peccantem convertisti
Me ad poenitentiam

Et converso contulisti
Confidendi gratiam,

Confitenti corde tristi
Non negabis veniam.

40.

41.

42.

43.

44.

45.

46.

Dulcis ι15511, qui es natus
Ex Maria virgine,

Verus homo, qui es datus
In cruce pro homine,

Sordes meas et reatus
Terge tuo sanguine.

Memento, quod carnis ,iura
Nostrae quondam sumpseris,

Quod creator creatura
Pro nobis efficeris

Et quod faetor pro factura
Mortem crucis tuleris.

Deus unus tu et pater
Cum sitis essentia,
Et te parit mihi mater,
Virgo viri nescia,
Deus meus es et frater
In carnis substantia.

Si me mei creatoris
Abhorret divinitas,

Fratris mei salvatoris
Non odit humanitas,

Nec me mei redemptoris
Negabit benignitas.

Memor esto, quod creando
Me fecisti filium

Et te mihi haec mirando
Fratrem facis proprium,

Ne me perdas condemnando
Mortis tuae pretium.

Quia plecti, quae peccavi,
Per me non sufficio,

Indulgebit, quod erravi,
Patris miseratio,

Et quas poenas comparavi,
Solvet fratris passio.

Apud patrem plus meretur
Insontis justitia,

Apud te plus, ut videtur,
Potest poenitent-ia,

Nam quod a te plus ametur,
Probant subsequentia.

