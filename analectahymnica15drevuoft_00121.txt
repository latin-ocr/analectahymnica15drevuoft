25,

26.

27.

28.

29.

—118-

Vetustum manna novitas
Tuae gratiae terminat,
Figurarum antiquitas
Fugit ct lux illuminat
Nova, quos lex discriminat
Nova, cessat obscuritaS,
Purgat, mundat, illuminat
Antiqua nova claritas.

Summus artifex omnium
Te providet, vas nobile,
Vas dignum, vas egregium,
Vas gratum, vas laudabile,
Vas eunctis venerabile
Famulis, ut edulium
Ministres delectabile
Panemque coeli civium.

Tu ministras hominibus
Verum panem angelorum,
Tuis natum visceribus
Pro salute peecatorum,
Hie est panis viatorum
Solis datus fidelibus
Hic est panis filiorum,
Qui non est dandus canibus

Ecce, panis dulcissimus,

Ecce, panis amplectendus,

Ecce, panis pinguissimuS,
Ecce, panis diligendus,

Ecce, panis recolendus,
Ecce, panis peroptimus,

Cibus cunctis praeferendus

Et prae cunctis gratissimus¹

Cibus iste nos reficit,
Recreat et regenerat
Sibiqne mentem allicit,
Dirigit et confoederat,
Omne bonum exagerat
Et omne malum abjicit,
Vincit, regnat et imperat,
Auget, alit et perficit.

30. Vivus panis et vitalis,

Via veritas et vita,

Est hic panis immortalis
Et bonitas infinita,

31.

32.

33.

34.

35,

Quo refulget praemunita
Nova sponsa spiritalis,
synagoga definita
Perit et umbra legalis.

Manna cessat et coelicus
Nobis panis proponitur,
Panis verus vivificus
Nobis de coelo mittitur,
Christianis conceditur
Solis panis hic pisticus,
Quibus communis traditur
Verus panis angelicus,

Beatus tabernaculo
Moyses virgam posuit
Aaron, sed pro titulo
Sacerdotis quae fronduit,
Floruit, fructum habuit
Evidenti miraculo,
Sacerdotis obtinuit
Jus Aaron in populo.

Ecce, valde mirabilis
Res et miranda penitus,
Floret siccitas sterilis,
Gignit sicca sterilitas,
Parturit virgae siccitas,
Fructum portat et fertilis
Efficitur sterilitas,
Non fuit ante similis.

Notat virga florigera,
Quae naturae non opere
Efficitur fructifera,
Sed puro Dei munere,
Quod debebas concipere,
Virgo, nova puerpera,
Novum fructum et parere,
Post partum virgo libera.

Ecce, vere virgo parens
Germinasti campi florem,
Dei patris verbo parens
Mundi paris salvatorem
Puritatisque decorem
Non amittis, sorde carens,
Caritatis fundis rorem,
Quo rigatur mundus arens.

