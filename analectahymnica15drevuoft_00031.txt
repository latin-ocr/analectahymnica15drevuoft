—28—

. Jesu pie, Jesu bone,

Qua possum devotione,
Te rogo suppliciter,
Corda nostra ad orandum
Et os ad te salutandum

Aptes efficaciter.

. Primum ergo te laudare
Decet ab hoc et, amare,
Quod de carne virginis
Incarnari voluisti,
Incarnatus induisti
Veri formam hominis.

. Propter hanc humilitatem,
Qua sic tuam majestatem
Inclinasti, Domine,
Fac nos tibi semper esse
Humiles ut est necesse
Et mundos a crimine.

. Nunc secundo collaudandus
Et a cunctis praedicandus
Es, Jesu dulcissime,
Quod cum Deus ab aeterno
Sis cum patre, de materno
Virginis castissimae

. Es dignatus ventre nasci
Et eJ'usdem lacte pasci
Natus mirabiliter.
Per illam nativitatem
Da, ut tuam claritatem
Cernamus perenniter.

. Tertio nunc honorari

Debes et magnificari,
Christe, a fidelibus

Eo quod in mundo natus,

Circumcisus, adoratus
Magorum muneribus,

. Templo patri praesentatus,
Baptizatus et temptatus,
Clarus in miraculis,
Jejunasti, laborasti,
Discurrendo praedicasti
Verbum vitae parvulis,

10.

11.

12.

13.

14.

15.

16.

Quarto tibi grates ago,
Splendor patris ct imago,
Pro poenis innumeris,
Quas in carne consecrasti,
Post et antequam portasti,
Crucem sacris humeris.

Te sudaei flagellabant

Et acerbis vulnerabant
Flagris crudelissime,

Te frementes conspuebant,

Deridentes illudebant
Tractando vilissime.

Tibi vultum velaverunt
Colaphisque ceciderunt
Faciem clarissimam,
Tibi vestes detraxerunt,

Spoliantes nudaverunt
Carnem sacratissimam.

Tibi crucem praeparantes
Et in ipsam te levantes
Blasphemando nequiter,
Inter fures suspenderunt,
Manus, pedes confixerunt
Cruci clavis fortiter.

Caput spinis coronatur,
Latus tibi perforatur
Et inflicto vulnere,
Totus poenis es afflictus,
Morti dirae es addictus
Pro humano scelere.

Per plagas, quas pertulisti,
Per cruorem, quem fudisti,
Te rogo, rex gloriae,
Ut, qui fons es pietatis,
Nobis dones de peccatis

Spem et actum veniae.

Quinto tibi laus est danda,
Mundi salus adoranda,
Quod morte ad inferos
Jam devicta descendisti
Et captivos redemisti
Liberando miseros

