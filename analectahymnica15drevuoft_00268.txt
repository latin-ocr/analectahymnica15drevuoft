17.

18.

19.

20.

21.

23.

ρ-265-

Virtuosus spernitur,
Dum egere cernitur,
Nequam honoratur,
Si sit opulentior,
Creditur prudentior,
Pluris aestimatur.

Quaeritur prosperitas,
Jacent lux et veritas,
Virtus relegatum
Qui nummis caruerit,
Licet bonus fuerit,

Nullus reputatur.

Ideo denariis
Student modis variis
Homines ubique,
Pauci quaerunt qualiter,
Utrum curialiter,
Juste vel inique.

Hie spilucit stramina,
Ille vendit gramina,
Ille barbas radit3
Iste vendit olera,
Ille plenus colera
Tribulosque tradit.

Hic exstirpat lolium⁷
Ille parat dolium
Ad condendum vinum,
Iste pottos aereos,
Iste vendit cereOS,
Lanam atque linum.

. Rusticus agricola,

Bonus vix Christicola,
Agrum suum arat3

Iste vestes reficit,

Addens, si quid deficit,
Ille pannos parat.

Ille rude aratrum
Exsecrans ut barathrum
Se committit mari,

Sulcat vane maria
Secum ducens varia,
Ut possit lucrari.

24.

25.

26.

27.

28.

‚29-

30.

Iste domos reparat,
Ille grana separat,

Ut coquantur panes;
Sic per astus varios
Sequuntur denarios

Sicut carnem canes.

Faber per fabrilia,

Sculptor per sculptilia
Nummum consequuntur,

Quem cum apprehenderint,

Antequam expenderint,
Forte moriuntur.

Quidam plus divitias,
Heu, quam amicitias
Dei ambientes
Villas, monasteria
Tenent in miseria,
Foenore praementes.

Illud genus hominum
Nullum timet dominum
Neque timet mori,
Sed, hen, modo oritur
Homo, modo moritur,
Comparandus flori.

Clarus nunc dominio
Cras in sterquilinio
Forte reponetur,
Quidquid nunc habuerit,
Postquam mors adfuerit,
Totum auferetur.

Heu, quid sunt divitiae
Horum et deliciae,
Quae praeterierunt,
Quas in his miseriis
Totis desideriis
Male ambierunt.

Certe, qui suavius
Hic vixerunt, gravius
Sentient infernum,
Ubi stridor dentium,
Ululatus flentium
Erit in aeternum,

