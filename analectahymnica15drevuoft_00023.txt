14.

15.

16.

17.

18.

„20-

Ipse, qui creator est,
ipse creatura,

Ligans dissimilia
stabili junctura.

Taceo particulam
virginis beatae,

Non originaliter
carnis obligatae

Nec in lumbis Abrahae
quondam decimatae,

Unde Levi major est
Christi dignitate.

Haec simul in omnia
Deo counita,

Inde personaliter
una mundi vita,
Fides ita praedicat,
fides credit ita,
Haereat in perfidis
haeresis sopita.

Habens carnem similem
carni peccatrici,

Formam servi praeferens,
habitum mendici,

Qui in dolo repulit
dolum inimici,

Tale bellum perfido
decuit indici.

Cum in Deum hominem
misit hostis manum,

Ut moveret stabilem,
infirmaret sanum,

Si quid juris habuit
in genus humanum,

Irrevocabiliter
abiit in vanum.

O pugna mirabilis,
o trophaeum dignum,
Agnus lupum perimit,
innocens malignum,
Qui per lignum vicerat,
victus est per lignum,
Quod est terror hostium,
quod est vitae signum.

19.

20.

21.

22.

23.

24.

Infirmatui· medicus,
sanet ut aegrotum,
Non per quinque porticus
nec per aquae motum,
Sed in vase fragili
et in parte totum,
Proximo parieti
copulat remotum.

Incipit in saeculo
factor saeculorum,
Vitae panis esurit,
sitit fons hortorum,
Noctis somno clauditur
oculus caecorum,
Plebi fit abjectio
decus angelorum.

Sol in nube tegitur,
dies obscuratur,
Trepidat securitas,
virtus infirmatur,
Disciplina caeditur,
salus exsecratur,
Vita cruci figitur,
ordo conturbatur.

Parum nobis proderat
redemptorem mori,

Ni rediret iterum
vita redemptori,

Liber inter mortuos
redditur honori,

Et a dextris assidet
natus genitori.

Ut divinae resonat
pagina scripturae,
Praecesserunt tempora
legis et naturae,

In antiquis patribus
operum figurae,

Sensus allegorici,
species obscurae.

Ut a primis ordiar
mundi rudimentis,
Fit de costa mulier
Adae dormientis,

