66. De Gaudiis BMV.

1. Lustrans orbem sol primus siderum,
Gyrum coeli firmans in cardine,
Virginalem sacravit uterum

Sumpta carne
Regens astra3 Mariae puerum
Collaudemus ipsum in virgine,
Sumens sibi matris praeconium
Digna laude.

2. Paranymphus Dei archangelus
Salutavit quam sancto flamine:
Ave, inquit, plena dulcedine

Gratiarum.
Summa virtus mox sanctus spiritus
Obumbrabit: in te spiramine,
Canticorum vallata carmine
Prophetarum.

3. consensu tradito homo perficitur,
Qui carnis termino in ventre clauditur,
Nec puerperio mater corrumpitur
Manens virgo.
In noctis medio pervigil nascitur,
Miratur ratio, mater non laeditur,
De solis radio jure progreditur
Deus homo.

i. Novum sidus ortum denuntiat
Christum natum regentem saeculum,
Magi cernunt, ct locum indicat,
Prooidentes adorant parvulum

vagientem.
T rinum Deum figura reserat,
Regem magnum, mortalem filium,
Aurum, myrrha et thus insinuat.
Obtulisti in templo genitum
Nondum fantem.

5. Scripturarum formans eloquium
Verbo vicit, hostes est scelera,
Mortem passus calcavit tartara,

Post surrexit,
Samson frangit inferni ostium,
Gloriosus transcendit aethera,
Rex immensus promisit munera
Et ascendit.

