12.

13.

14.

15.

16.

17.

—105-

Secreta.

Mariae intercessio,
Dei propitiatio
Proderit fidelibus,
Pia nostra oratio,
Exigua oblatio
Volet in coelestibus,

Praefatio.

Alte libet exclamare,
Deum semper collaudare
In honore virginis,
Voluit hanc obumbrare
Dono sancti flatus clare
Matrem veri luminis.

Sanctus.

Rite inde subsequatur
Terque Sanctus decantatur
Sabaoth Deo summo,
Benedictus acclamatur,
Nomen Dei invocatur,
Hosanna alto sono.

C a n ο n.
Igitur patrem omnium

Per J esum Christum Dominum

Suppliciter rogemus,
Pro statuque fidelium
In terris hic viventium,

Memoriam tenemuS.

communicantes.

Et Maria eximia,
Sanctorum quoque agmina
Intercedant sedule,
Ut nostra sint servitia
Accepta et familia
Ne damnetur misere.

Silentium.

Verbo panis conficitur,

Iu corpus Christi vertitur
vinumque in sanguinem3

Hinc passio recolitur,

Christus surgens regreditur
Ad coelorum apicem.

Supra quae.

18. Intuere, pater clare,
Et dignare acceptare
Puram nostram hostiam,
Quondam patres immolare
Solent et sacrificare,
Hanc signabant victimam.

Supplices.

19. Rogamus omnes supplices,
Per angelum suscipies
Vota tui populi
In sublimi, quo resides,

Altaris fac participes
Corporis dominici.

Memoria defunctorum.

20. Gementes quoque petimus
Memoriamque facimus
Pio desiderio
Pro animabus omnibus
In Christo quiescentibus,
Sint in refrigerio.

Nobis quoque.
21. Insuper peccatoribus
Pie in te sperantibus
Dona partem gratiae
Cum sanctis tuis omnibus,
Apostolis, martyribus,
Hos cum illis insere.

Oratio Dominica et Agnu s,

22. Nunc pater coelis residens
Et regnum suum tribuens
Nos a malis liberet,
Agnus peccata auferens,
Et pacem nobis largiens
Sib‘i nos incorporet.

CommuniO.

23. Intret nostra praecordia,
Quem portaverunt viscera
Gloriosae virginis,
Expellat cuncta crimina
Et maneat cum gratia
Donis replens coelicis

