Angelis admirabilis,
Hominibus amabilis,
Fortis, insuperabilis,
Dulcis, decora, nobilis,
155. Corde et ore humilis,
Vultu desiderabilis,
Specie delectabilis
Et amore affabilis.
Maria, mater luminis,
160. Maria, sedes numinis,
Maria, fons dulcedinis,
Mater, Dei et hominis.
Felix et expers criminis
Templumque pulchritudinis
165. Et norma rectitudinis,
Vita beatitudinis
Et turris fortitudinis
Coronaque certaminis,
Maria, caput gaudii,
170. Maria, finis vitii,
Plenitudo solatii,
Magni mater consilii,
Flos violae, flos lilii,
Acervus testimonii
175. Et lapis adjutorii
Civitasque refugii
Portaque sanctuarii.
Maria, salus populi
Et reparatrix saeculi,
180. Spei nostrae soliditas,
Gaudium et tranquillitas,
Affiuens liberalitas
Et salutis securitas,
Fugitivorum civitas
185. Et reorum felicitas,
Sanorum incolumitas,
Quietorum serenitas,
Paradisi jucunditas
Et piorum suavitas,
190. Speciosa fecunditas
Et beata virginitas
Maria, plena gaudio,
superborum depressio,
Bonorum sublimatio,
195. Diaboli dejectio
Et hominis erectio,
Prophetarum promissio,

66

Justorum exspectatio,
Sanctorum exsultatio,
200. Inferorum destructio,
Vitiorum exstinctio
Et morum informatio,
Vinctorum absolutio,
Pauperum consolatio,
205. Inopum sustentatio,
Lapsorum relevatio,
Delictorum deletio,
Virtutum consummatio
Et bonorum perfectio,
210. Exsulum revocatio,
Reorum liberatio,
Hostium interitio,
Tuorumque tuitio,
Peccatorum remissio,
215. Captivorum redemptio,
Sanitatis collatio
Et languoris curvatio,
Salutis acquisitio
Et vitae restitutio,
220. Erroris abdicatio,
Mundi propitiatio,
Gratiae exhibitio
Et mortis abolitio,
Divinitatis mansio
225. Et pietatis statio,
Humilium protectio,
Munimen et defensio,
Orbis illuminatio
Et deitatis sessio,
230. Vitae recuperatio
Et Dei habitatio,
Saeculi reparatio
Et larga miseratio,
Dei confoederatio.
235. Maria, orbe latior,
Maria, coelo mundior,
Maria, cunctis melior,
Maria, cunctis mitior,
Maria, melle dulcior
240. Et floribus fraglantior.
Maria, rosis gratior
Et liliis candidior,
Unguentisque suavior
Et gemnis rutilantior,

